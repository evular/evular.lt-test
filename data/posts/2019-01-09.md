---
title: 'Naujo verslo pavadinimas. Patarimai.'
description: 'Geras produkto, paslaugos ar bendrovės pavadinimas yra vienas svarbiausių elementų sėkmingam naujo verslo startui. Vis dėlto, kartu tai ir vienas didžiausių galvos skausmų - kaip išsirinkti tinkamą pavadinimą naujam produktui ar paslaugai. Kokie iššūkiai atsiranda, kai pamatote, kad domenas kurio Jūs norėjote yra užimtas? Pateiksime Jums keletą įžvalgų, kurios galės padėti išspręsti iškilusius sunkumus.'
tag: 'Skaitmeninė rinkodara'
thumbnail: 'https://images.pexels.com/photos/733854/pexels-photo-733854.jpeg?auto=compress&cs=tinysrgb&dpr=2&w=640'
date: '2019-01-05'
---

Facebook. Instagram. Coca-Cola. Twitter. Tesla. Sunku pasakyti, ar šios kompanijos būtų pasiekusios tiek, jeigu nebūtų turėjusios gero pavadinimo. Kodėl tai yra svarbu? Tai yra pirmas dalykas kurį pamato klientas, ieškodamas paslaugų. Įmonė, kurios pavadinimas nėra patrauklus, kuris atspindi blogas emocijas ar yra per daug sudėtingas gali neigiamai paveikti verslo plėtra. Nereikia užmiršti ir to, kad globalioje prekių ir paslaugų rinkoje, kurioje egzistuoja daugybė skirtingų tautybių ir kalbų, tinkamas pavadinimas gali padėti užmegzti svarbų kontaktą. Prieš pradedant imtis naujos veiklos naudinga atkreipti dėmesį į šiuos patarimus:

#### Vietos rinka ar eksportas?

Vidaus rinkos vartojimui puikiai tinka pavadinimas lietuvių kalba. Žinoma, pats pavadinimas neturi būti sudėtingas, ilgas ar neaiškus. Vertėtų vengti nuvalkiotų ar paslaugų pobūdį apibūdinančių pavadinimų, kaip pavyzdžiui, „marketingo valdymas“, „interneto projektai“, ir t.t. Iš esmės toks pavadinimas gali būti naudojamas pavadinant juridinį asmenį, tačiau kaip prekės ženklas jis atrodys blankiai – ne tik dėl to, kad jau yra daugybė panašiai pavadintų bendrovių, tačiau ir dėl to, kad tai parodo, kad verslo steigėjas „nepersistengė“ galvodamas pavadinimą.

Jeigu galvojate apie ateityje numatomą bendrovės plėtra ar paslaugų eksportą, verta pamąstyti apie pavadinimą anglų kalba. Tarptautinį sąskambį turintis prekės ženklas yra lengviau eksportuojamas ir iškomunikuojamas – pavyzdžiui, bendraujant su potencialiais verslo partneriais iš užsienio.

#### Domenas

Turbūt nereikia ir sakyti, kad .com yra pats populiariausias ir geidžiamiausias domenas. Taip jau susiklostė, kad .com, kuris reiškia _commercial_ (komercinis) tapo populiariausiu interneto bendrovių burbulo metu. Niekas nepasikeitė ir šiandien, todėl geriausia bandyti registruoti sugalvotą prekės ženklo domeną būtent su .com galūne. Žinoma, jeigu planuojate veikti keliose valstybėse ir naudoti kelių kalbų interneto svetaines, galima naudoti kelis domenus atitinkamai su tų valstybių galūnėmis (pvz. .lt).

Jeigu visi .com domenai užimti, galima naudoti alternatyvas, kaip, pavyzdžiui, .net ar šiuo metu vis labiau populiarėjančiu .io. Taip pat, galima rinktis ir viena iš daugelio aukščiausio lygio domenų, kaip .design, .studio, .agency ir panašiai. Šiuo metu pasirinkimas yra toks didelis, todėl nebus problemų atrasti Jūsų verslo veiklos sritį atitinkantį domeną.

Verta pažymėti, kad geriausia praktika yra kelių domenų registravimas - tiek lokalaus, tiek tarptautinio. Pavyzdžiui, teikdami paslaugas Lietuvoje, registruojate tiek .lt tiek .com. Nesvarbu, planuojate plėstis į kitas rinkas ar ne, kelių domenų registravimas padeda apsidrausti nuo ateityje iškylančių komplikacijų.

#### Koks yra geras pavadinimas?

Iš esmės nėra vienos formulės koks pavadinimas yra geras. Didelė tikimybė, kad sugalvojus pavadinimą, Jūsų norimi domenai jau bus užregistruoti kito asmens vardu. Aišku, tai nėra didelė tragedija, kadangi egzistuoja nemažai aukščiausio lygio domenų su veiklos sritį apibūdinančiomis galūnėmis. Vis dėlto, verslo pasaulyje labiausiai yra vertinama .com galūnė. Todėl, nepaisant patraukliai skambančio .agency ar .design, geriau rinktis ilgesnį pavadinimą su .com galūne (bent jau šiuo metu).

Jeigu jau išsirinkote pavadinimą, kuris Jūsų nuomone užkariaus klientų širdis, reikia kuo greičiau užregistruoti domeną. Ką daryti, jeigu Jūsų verslo pavadinimas yra "bestcar", tačiau toks domenas jau yra užimtas? Galima pabandyti pridėti priekyje "the", arba atskirti žodžius su "-", kas atrodytų taip: thebestcar.com ir best-car.com. Kita vertus, tai nėra pačios geriausios praktikos. Paieškos varikliai prioritetą duoda interneto puslapio turiniui, o ne nuorodai ar pavadinimui.

Todėl šiuo atveju, jeigu pardavinėjate automobilius, praktiškiau sugalvoti pavadinimą, tiesiog gražiai skambės. Pavadinimas neprivalo apibūdinti Jūsų veiklos, tačiau užtenka, kad jis Jus išskirs iš konkurentų. Tokie populiarūs pavadinimai kaip bestcar.com tikrai garantuoja tam tikrą klientų srautą, tačiau neužtikrina, kad tie žmonės apsilankę pirks Jūsų paslaugas.

#### Netikrų žodžių generatoriai

Tais atvejais jeigu pritrūkote fantazijos, rekomenduojame pavadinimu negalvoti iš galvos, o pasinaudoti netikrų žodžių generatoriais. Pavyzdžiui, [https://wordoid.com](https://wordoid.com 'https://wordoid.com') arba [https://www.wordgenerator.net/](https://www.wordgenerator.net/ 'https://www.wordgenerator.net/'). Žinoma, tokiomis paslaugos naudojasi daug asmenų, tačiau tai vis tiek ženkliai gali palengvinti Jūsų užduotį. Ypač tais atvejais, kai tenka galvoti naujų produktų pavadinimus, dirbama elektroninėje komercijoje, branding'e ar kitose kūrybiškumo reikalaujančiose srityse.

Jeigu specifinis pavadinimas nėra toks svarbus, siūlome susidaryti patinkančių pavadinimų sąrašą. Vėliau jį bus galima panaudoti. Taip pat, rekomenduojame kuo greičiau patikrinti ar yra laisvų domenų. Galbūt Jums pasiseks, ir išvajotas, iki 7 simbolių ilgio, ir .com galūnę turintis domenas bus Jūsų.
