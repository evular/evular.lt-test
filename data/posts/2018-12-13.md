---
title: 'WordPress 5.0. Ko galima tikėtis iš naujausios WordPress versijos?'
description: 'Ilgai lauktas WordPress atnaujinimas pagaliau išleistas. Po kelių galutinės versijos išleidimo datos keitimų WordPress 5.0 dienos šviesą išvydo 2018 m. gruodžio 6 d. Ką tai reiškia turinio kūrėjams ir WordPress svetainių administratoriams? Mūsų komanda pabandys apžvelgti pagrindines naujoves.'
tag: 'Interneto svetainių kūrimas ir priežiūra'
thumbnail: 'https://images.pexels.com/photos/261662/pexels-photo-261662.jpeg?auto=compress&cs=tinysrgb&dpr=2&w=640px'
date: '2018-12-12'
---

Gruodis buvo svarbus mėnuo interneto puslapių kūrėjams. Nepaisant galutinės versijos išleidimo datos vėlavimo, Gruodžio 6 d. pagaliau pasirodė ilgai lauktas WordPress 5.0. Kodėl ilgais lauktas, turbūt nesunku suprasti - iš esmės keičiasi būdas, kuriuo yra kuriamas turinys. Pabandykime apžvelgti pagrindines naujoves:

#### Turinio redaktorius _Gutenberg_

Vieni to laukė su neramumu, kiti tai vertina kaip neišvengiamą WordPress vartotojo patirties patobulinimą. Guternberg redaktorius keičia turinio kūrimo krypti šioje platformoje- nuo šiol didžiausias dėmesys bus skiriamas vartotojo patirties (_User experience_) didinimui.

#### "WordPress REST API" patobulinimai

„WordPress Rest API“ padeda kūrėjams kurti daugiau funkcijų turinčių produktų, nes lengviau siųsti ir ištraukti duomenis iš jūsų svetainės. Šis naujinimas reiškia, kad kūrėjai galės lengviau kurti programas, naudodami platformą kaip pagrindą.

#### Temų kūrimo palengvinimai

Lengviau kurti individualias temas. Anksčiau jums reikėjo bent jau minimalių programavimo ar interneto tinklapių kūrimo pagrindo, kad sukurtumėte WordPress temą. Gutenbergo dėka temų kūrimas bus daug lengviau prieinamas blokų redaktoriaus dėka.

#### Puslapių kūrimo papildiniai gali prarasti populiarumą

Šiuo metu yra daug puikių puslapių kūrimo įrankių, kuriuos galite naudoti su WordPress, kai kurios iš jų konkuruoja su profesionaliomis platformomis (kaip WIX ar DIVI). Nors dar turi praeiti šiek laiko iki tol, kada temų ir papildinių kūrėjai sugebės tinkamai išnaudoti Gutenberg platforma, neabejotinai aišku, kad ateityje daugelis šių platformų prisitaikys prie Gutenberg siūlomų galimybių.

#### PHP 7.3

Neseniai pasirodžiusi PHP 7.3 versija dabar plačiai naudojamą PHP 7.2 standartą savo greičiu lenkia daugiau kaip 15%. WordPress 5.0 versija suteiks galimybę naudoti naujausią PHP versiją, kas ženkliai padidins tinklapių ir turinio valdymo sistemos našumą. Šis patobulinimas itin svarbus didelėms platformoms, kurios agreguoja didelius kiekius duomenų ir kur kiekviena sekundė yra svarbi siekiant užtikrinti aukščiausio lygio vartotojo patirtį.

#### Kada migruoti į WordPress 5.0 ?

Naujausia WordPress versija jau yra pasiekiama ir gali būti atnaujinama per Jūsų naudojamą turinio valdymo sistemą. Vis dėlto, svarbu nepamiršti, kad dauguma papildinių vis dar nėra pilnai pritaikyti naudoti naujausia WordPress versiją, ir gali kilti nemažai rūpesčių bekonfigūruojant esamą platformą. Dėl šių aplinkybių siūlome patikėti savo puslapio atnaujinimą profesionalams, kurie užtikrins sklandų procesą ir mažiausiai rūpesčių keliančią migraciją.
